DE HELLANICO.

qua ad rationes chronologicas Hellanicum atten-
disse docent fragm. 62 et 82. Magis vero obstat
quod diversa fuit horum operum divisio. Qua
in re si quis me errasse demonstraverit, ad eam,
quam modo innui, sententiam lubenter accedam.
, Simile Sacerdotibus opus ac cumillis fortasse

conjunctum fuisse debent Carneonicoe, i. e. ca-
talogus eorum ‚ qui in Carneis ludis inde ab
Olymp. 26 , ut videtur‚· in Apollinis honorem
celebratis victoriam deportaverant. Neque enim
probo Sturzium ‚ qui Carneonicas ad Lesbiaca
pertinere putavit. Nititur haec opinio interpreta-
tione fragmenti 122 , ex qua Hellanicus diceret:
Terpandrum omnium primum in Carneis ludis
vicisse eo quod Carneonicas et carminibus et
orationibus ornasset. Quod ineptum plane foret.
Equidem verba : ὥς Ἑλλάνικος ἔν τε τοῖς ἐμμέτροις
Καρνεονίκαις κάν τοῖς καταλογάδην ita explicanda
esse credo, ut Hellanicus victorum catalogum, qua-
tis Lacedaemone servabatur, hexametris versibus
conceptum apposuerit et deinde pedestri oratione
illustraverit et in usus suos converterit (7). Ita
si statuamus, minime ex historico evadit poeta.
Hoc tamen in caussa fuisse videtur, cur Hellani-
cus etiam ligata oratione scripsisse dicatur. Quid
in hoc opere tractaverit non constat. Nudam
victorum enumerationem dare vix voluerit; res
ad politicam Graecarum civitatum historiam per-
tinentes jam recensuerat in Sacerdotibus. Nescio
an verum tetigerim, si Hellanicum iu Carneonicis
tempora rerum quae ad poetas et musicos eorum-
que inventa et instituta spectant, eorum nomini-
bus notasse putem, qui Apollinis,ducis Musarum,
auguriis victoria erant ornati. Favet huic senten-
tiae, quod Hellanicus in Carneonicis dixisse fertur,
Arionem Metliymnaeum primum cyclicos choros
instituisse (fr. 85). Legitur nunc quidem id nar-
ratum esse ἐν Καρναϊκοῖς, quae Sturzius Atthidis
partem fuisse censet 3 sed verissimam habeo viri
docti (in Ephemer. Goetting 1828, p. 7) a Sturzio
laudati conjecturam, cui Dahlmannus quoque
album calculum adjecit, scilicet Καρναϊκοῖς vocem
corruptam esse ex Καρνεονίκαις.

Devenimus ad titulos t Περὶ ἐθνῶν, Ἐθνῶν
ὀνομασίαι, Κτίσεις (Κτήσεις apudStephan.‚
fr„ 109, pro quo Berkelius voluit Κλήσεις). Qui-
bus nominibus idem opus significari recte ob-
servavit Sturz., quamvis respuenda sit alia ejus-
dem conjectura: nempe videri librum De Nomi-
nibus Gentium ad literarum ordinem fuisse com-
positum, quia apud Stephanum v. Ἀγὸοίτανα

(7) Eadem ratione in Sacerdotibus egisse putari posset
propter illud Tzetzae : ὁ Λὲσὸιος Ἑλλάνικος ἀείδει fr. 144.
Verum non magni hoc faciendum esse bene scio.

XXIX

laudaretur Ἑλλάδιος ἐν τῷ α στοιχείῳ, Quod si ad
Hellanicum ‚ uti Berkelius conjecit, referendum
est, sine dubio pertinet ad librum primurn Per-
sicorum ‚ atque illud στοιχείῳ librarii stupori
acceptum retuleris.

Ex libro De Gentibus brevis mentio fit duo-
rum populorum Scythiae ; cum his igitur conjun-
genda sunt, quae citantur ex Scythicis (fr. 17⁰
sqq.). Ex Nominibus Gentium fragmentum habe—
mus de moribus Libyorum3 his adjungas AEgy-
ptiaca atque Iter ad templum lovis Ammonis. Ita-
que quum quae ex his libris afferuntur omnia
spectent ad barbaras nationes, atque ex fra-
gmentis reliquorum operum vel obiter inspectis
intelligatur quantopere in rebus Graecis Hellani-
cus ad populorum urbiumque origines animun,
attenderit, ut in iis hunc maxime scopum ante
oculos habuisse videri debeat3 persuasum mihi
est opus De Gentibus nonnisi ad barbaros popu-
los pertinere3 quorum quum historia Graecis non
satis cognita esset, ut ad genealogicum vel chro-
nologicum ordinem revocaretur, satis habuit
auctor nomina eorum, urbes, terrarum naturam,
incolarum mores et instituta ad morem fere
Geographorum recensuisse. Quae si mihi largie-
ris, alius exstat titulus, qui toti operi bene con—
venit : Instituta Bcwbarica, qualia scripserunt
Aristoteles, Nymphodorus ‚ Theodectes. obstare
quidem mihi videtur fragm. 1 12, ubi Hellanicus
citatur περὶ Χίου κτίσεως, sed illud ipsum qnod
expresse dicitur π. Χίου κτ. , neque simpliciter
κτίσεις laudantur, docet posse hoc ex quovis
alio opere, ubi Chii mentionem faciendi occasio
erat, esse desumtum ; atque res memorata indicat
relegandum id esse ad Troica. Accedit quod ne
illud quidem satis exploratum habemus, utrum
omnino κτίσεις an κλήσεις titulus verior sit.

Jam vero alia oritur difficultas. Porphyrius
enim (apud Euseb. P. E. IX, 39, p. 466, B)
dicit : τὰ Βαρὸαρικὰ Νόμιμα Ἑλλανίκου ἐκ τῶν
Ἡροδότου καὶ Δαμάσου (sic) συνῆκται. Hellanicum
cognovisse opus Herodoti ipso junioris et summa
demum senectute historias suas in vulgus edentis
ab omni verisimilitudine abhorret, neque inde
quod cum Herodoto Damastes (sic enim legen-

dum) componitur, homo aequalis quidem Hella-
nici, sed qui ejus discipulus dicitur, Porphyrii
testimonium ad majorem probabilitatem addu-
citur. Repugnat denique Dionysii locus (Epist.
ad Cn. Pompej. p. 129), ex quo Hellanici opera
ante Herodoti historias in publicum prodierunt.
Nam ἹΙρόδοτος, ait, τῶν πρὸ αὐτοῦ συγγραφέων γε-
νομένων , Ἑλλανίκου τε καὶ Χάρωνος, τὴν αὐτὴν
ὑπόθεσιν προεκδεδωκότων οὐκ ἀπετράπετο, ἀλλ’ ἐπί-

