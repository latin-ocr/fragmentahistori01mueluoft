lN MARMOR PARIUM.

memorata tribulturanno Cephisodori, qul archon
fuit Olymp. 103, 3,- templum vero secundum
Diodorum a Phocensibus captum dicitur Olymp.
105, 4. Itaque Noster, si de templo occupato
cogitasset, multum a vero aberrasset. Sed haec
Frereti ratio propter vocem ἱρὸν jam admitti
nequit. Quare quia Olymp. 105, 3 archon fuit
Cephisodotus, Lydiatus , Prideaux., Chandler.,
Clinton (F. H. p. 124) cum iisque Boeckhius ju-
dicarunt hunc archontem a Pario indicari, qui
itaque uno tantum anno a Diodori computo re-
cederet. Etenim archontum nominum similitudo
caussa fuisse videtur erroris, possitque sortasse
pro Κηφισοδώρου corrigi Κηφισοδότου. Secundum
haec igitur suppleverunt numerum 94, qui, si ad
cephisodorum referretur, esse deberet 102.
Verum enimvero quamquam hac ratione Mar-
moris calculus ad veritatem adducitur, vehemen-
ter tamen dubito, num revera Noster veram
hanc computationem secutus sit. Sic enim cogi-
mur, ut quae deinceps memorantur res, mortem
Timothei, initium regni Philippi , mortem Ar-
taxerxis, victoriam denique nescio cujusnam du-
cis vel poetae, in una eademque epocha ponamus
eaque omnia tribuamus anno Agathoclis, qui

proxime sequitur Cephisodotum (Olymp. 105 ,
4). Quod propter epochae longitudinem et pro-
pter tempora rerum a vero abhorret. Nam Phi-
lippus non Olymp. 105, 4 regnum adeptus est,
sed Olymp. 105, 1. 111 eundem annum sec. Ca-
nonem Ptolemaei cadit initium regni Artaxerxis
Ochi. Versssimile est igitur non unam sed tres
statuendas epochas esse ; prima notavit mortem

Timothei, in eaque literae ΕΤ post ἐτελεύτησεν
indicant supplendum esse ἔτη; altera spectat ad
regna Philippi et Ochi, tertia ad victoriam ne-
scio quam.

Quae omnia quamquam non sugerunt Boeckhii
sagacitatem ‚ nihilominus vir doctissimus epo-
cham 75 referri vult ad Olymp. 105, 3. « Suspi-
ceris, ait, vs. 90 erratum a lapicida esse, cujus
negligentiam aliquoties notavimus, et debuisse
illum pro Agathocle alium posteriorem archon-
tem ponere, quippe Elpinem Olymp. 106, 1, qui
solus superest ante Callistratum Olymp. 106, 2
(vs, 91). Sic Timothei obitum v. 88 scriptum et
reliqua, quae ea epocha comprehendit, signaverit
Agathocles Olymp. 105, 4, inter epocham Pho-
cici templi occupati Olymp. 105, 3 et Elpenum
archontem Olymp. 106, 1 interjectus, et Elpinis
anno vicerit ille, de quo vs. 90 dictum erat ἐνί-

κησεν. Quid quod vs. 90 non ΡΔΔΔΔΙ ΙΙ sed
ΡΔΔΔΔΙΙ in lapide esse affirmat Forsterus?

589

Et numerus 9² exacte quadrat in Elpinis annum,
nullo modo in Agathoclis. 11 At vereor ut error
iste lapicidae multis probabilis videatur3 et quod
numerum Forsterianum (92) attinet, Boeckhius
in lectionis varietate ipse concedit· credibilius
essein Marmore fuisse l Ι Ι, quod Selden. et Chand-
lerus communi consensu dederunt, verum ter-

tium l paullatim evanuisse, ita ut Forster. nonnisi

ll vidisset. Deinde vero ut credamus Nostrum
epocham 75 salso ad Cephisodori annum (01.
103, 3) retulisse, eo facilius largiendum est,
quia alia multa 111 hujus temporis archontibus a
veteribus turbata esse debuerunt. Nam scimus
Philochorum singularem librum composuisse de
archontibus, qui magistratum tenebant inde ab
Olymp. 101, 3 usque ad Olymp. 115, 2. Ac si
quem 1111110 habemus et sequimur archontum ca-
talogum vel obiter perlustraveris, plura reperiun-
tur, quae nescio an ex vitiosis anagraphis fluxe-
rint. Sicuti octavus archon post cephis-odorum
est Cephisodotus , sic octavus post Phrasiclidem
est Chariclides3 porro septimus a Pythodoto est
Pythodemus ‚ septimus a Cephisodonte est Ce-
phisodorus, etc. Quae sortasse sunt fortuita, sor—
tasse ex ἀναγραφῶν confusione explicanda3 certe
longe absum ab eorum sententia, qui nostrum
archontum catalogum pro certissimo habent.
Itaque facile fieri potuerit, ut Noster hic errorem
commiserit similem illius , ex quo alii ad Phae-
donem retulerunt quae referenda erant ad Apse-
phionem ; qui quidem error alios multos crea-
vit, ita ut de Themistoclis et Aristidis fatis po-
stremis duplicem habeamus chronologiam.
Simili archontum Theodori et Pythodori (qui
septimus est a Theodoro) confusione laborant
quae de Phidia narrantur ex Philochoro (v.
fr. 97). · . .

Aliud cur putem Nostrum templi Delphici
occupationem 7 vel 8 annis justo priorem fecisse,
illud est quod Parius Timotheo ‚ quem statim
post memorat, annos tribuit 40, Suidas vero 47.
Quod explicari potest si obitus poetae vulgo con-
jungebatur eum templi Delphici occupatione,
quam Noster retulit ad Cephisodori , Suidas ad
Cephisodoti annum. Noster igitur Timothei obi-
tum uno anno posuerit post templi occupatio-
nem, Neque quidquam jam impedit quin Phi-
lippi et Ochi regna suis assignaverit temporibus.

Apud Euseb. Arm. Artaxerxes Mnemon obit
Ol. 103 , 2 ‚ quod a vero calculo eodem spatio
distat , quo Cephisodorus a Cephisodot0.
Communis horum omnium fons confusio-

nis.

