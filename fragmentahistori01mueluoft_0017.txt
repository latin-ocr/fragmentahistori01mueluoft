PRAEFATIO. vu

conservata est; id quod fieri non potuit in Timaeo, cujus fra-
gmenta, ex Vaticanis Polybii excerptis magnopere aucta, ita
ordinandi periculum fecimus ‚ ut quae suerit totius operis
oeconomia intelligatur. In Ephoro et Theopompo ordinem a
primis eorum editoribus datum non mutavimus, de quibus ali-
ter statuendum nobis videbatur suo loco in notis monentes. Uti
Ephorus locupletatus est fragmentis, quae Marxiusin Addendis (v.
Seebodii Miscell. crit., vol. II, part. lV, p. 754) publici juris
fecit, sic ad Theopompea quoque plura nova accesserunt a Wi-
chersio, quae est viri docti humanitas, Firmino Didot per literas
communicata. Phylarchus quum eodem fere tempore et Luchtium
et Brucknerum editores nactus esset, quae uterque in hoc auctore
seorsim praestitit in unum conjunximus. Quod ad Atthidum scri-
ptores, tum ,in ceteris plura aliter ac fecerunt Lenzius et Siebelis
disposita sunt, tum praecipue in Philochori fragmentis, quae, prae-
eunte Boeckhio (in Annal. Univers. Berolin. 1832), ad integri operis ,
constitutionem studuimus distribuere.

Haec sunt quae de ratione, quam in fragmentorum tractatione
secuti sumus, in universum monenda habemus. De singulis accu-
ratius egimus in commentatione quae de vitis et scriptis auctorum
nostrorum praefationi huic est subjuncta.

Historicorum reliquiis in calce voluminis adjunximus Chroni-
con Parium et Inscriptionem graecam lapidis illius ‚ qui ex Rosetta
urbe AEgyptia in Britanniam est translatus. Quae monumenta
quum inter cetera sui generis facile principia sint, magnumque
in historiae cognitionem adjumentum afferant3 rem neque inuti-
lem neque injucundam Firminus Didot suscepisse sibi visus est ,
si ea denuo typis excusa una cum historicorum fragmentis in
publicum edenda curaret. In adornatione et explicatione Chronici
Parii in plerisque ducem secuti sumus Boeckhium, Marmoris
interpretem longe doctissimum. Inscriptionem vero Rosettanam
LETRoNNms, vir Clarissimus, tum in sermonem vernaculum vertit,
tum commentario exquisitae doctrinae divitiis pleno ita illu-
stravit, ut plurima, quae in hoc decreto sacerdotum spissa
hucusque caligine obducta latuerant, clara jam luce circum-
fusa exsplendescant.

Parisiis , mense Februario, MDCCCXLI.

Cinoms MUELLER.

