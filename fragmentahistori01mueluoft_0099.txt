DE ATTHIDUM SCRIPTORIBUS.

hausit, itemque reliqua fragmenta quae idem
servavit ex magno opere hausta esse credendum
est. Athenaeus ex Philochori Atthide refert di-
gressionem de Lysandro (66), quae in epitome
locum habere non poterat3 et quae Plutarchus de
Theseo (fr. 37 sqq.)‚ AElianus de canibus cum
dominis Salamina transvectis (90), Scholiastes
Aristoph. de Lacratide (83), de Phidia (97),

- scholiastes Soph. de sacris abstemiis (31), Har-

pocratio de AEschraeo (138), ex Philochoro affe-
runt, ea omnia ita comparata sunt, ut nonnisi ex
accuratissima et copiosissima rerum expositione
sumpta esse possint. Quum vero istis auctoribus
fragmenta longe plurima debeamus, jure nostro
contendimus, Philochori epitomen non tam feli-
cem habuisse sortem, quam J ustini compendium,
quod perdidit opus Trogi Pompeii.

3) Πρὸς τὴν Δήμωνος Ἀτθίδα sive ἠ
πρὸς Δήμων α ἀν τιγραφή (115). Qui aut
alius Atthidis titulus est, aut statuendum est
Philochorum, quum Demo Atthidem suam edi-
disset, peculiari scriptione ejus errores persequu-
tum esse, antequam magnum opus absolvisset,

² in quo et ipso non poterat, quin quae Demo sta-

tuisset, memoraret et refutaret.

4) Περὶ τῶν Ἀθήνησι ἀρξάντων ἀπὸ Σω-
κρατίδου μέχρι Ἀπολλοδώρου. Socratides
archon fuit Ol. 101, 33 archontes quibus nomen
erat Apollodorus, duo memorantur, alter Ol.
107, 3, alter Ol. 115, 23 posteriorem hic intelli-
gendum esse cum Boeckhio existimamus, quia
inde ab Ol. 115, 2 Philochorus suae memoriae
historiam narrare coepit in Atthide. Disputavit
de huj us periodi archontibus eo probabiliter con-
silio, ut difficultates removeret, quae accuratae
temporum descriptioni obstarent, id maxime
agens, ut archontum ordinem definiret, eos, qui
confusi essent, distingueret (sunt autem inter
archontes hujus periodi duo ejusdem nominis et
multi, quorum nomina magnam inter se habent
similitudinem), et enumeraret quaein singulorum
archontum singulos annos inciderent, nulla tamen
opera in enarratione posita. Praeparavit igitur
hac scriptione magnum suum opus, neque ulla
est ratio, cur sumamus cum Lenzio, hunc librum
nonnisi partem Atthidis fuisse.

5) Ὀλυμπιάδες ἐν βιὸλίοις β’. Philochorus, qui
in Atthide Olympiades non adhibuisset ad tem-
pora describenda, serius demum sibi persuasisse
videtur, praeeunte fortasse Timaeo, eas ad rerum
in Graecia gestarum tempora definienda aptissi-
mas esse, et quum esset hujus rei studiosissimus,
Olympiadum et Olympionicarum elenchum fe-
cisse putandus est, ut quod certum novae tem-

Lxxxnt

porum descriptionis esset fundamentum ε for-
tasse etiam res summas ad olympiadum ordinem
in hac scriptione enumeravit.

6) Περὶ τῆς τετραπόλεως. De Tetrapoli, con-
stante ex OEnoe, Marathone, Probalintho et Tri-
corytho oppidis, Philochorus ita disputasse vi-
detur, ut fabulas maxime et deorum cultum ex—
plicaret : multa enim iu hac re illa oppida habe-
bant memorabilia. Vid. fragmm. 154 - 158.

7) Ἐπιγράμματα Ἀττικά. Ἔπιγράμματα sunt
inscriptiones et versibus et oratione pedestri
scriptae. Cf. Suid. v. Ἐπίγραμμα. Ea quae Polemo
collegit epigrammata κατὰ πόλεις, ἔμμετρα fuisse
videntur, maxima ex parte ad vitam privatam
pertinentia, ut judicat Preller. (Polem. fragm.
p. 123), ipsis nisus fragmentis. Sed Philochorus,
qui totus esset in illustranda Atticae historia oc—
cupatus, ea imprimis epigrammata collegisse
censendus est, ex quibus illi lux afferri pos-
set, titulos puta publicos, pedestri plerosque
scriptos oratione. Multum hoc opus conferre de-
bet ad stabiliendam Philochori fidem. Cf. Boeckh.
C. l. vol. 1, p. VIII.

8) Ἠπειρωτικά. Hic liber a Suida omissus
est in catalogo Philochori operum3 sed ex ejus·
dem loco v. Βούχετα evinci potest, Philochorum
Epirotica scripsisse, quamvis in Harpocrat. ple-
risque codd. h. v. exhibeatur Φιλοστέφανος ἐν τοῖς
Ἠπειρωτικοῖς. Vid. not. ad fragm. 186.

9) Δηλιακά, βιὸλία β’. Non mirum est, quod
ex hoc opere nihil reliquum sit, quum Semus
Delius, auctor celeberrimus, Deli antiquitates
accuratissime tractaverit : num enim Lenzius
fragmm. 184 et 185 recte statuat ad Deliaca per-
tinere, valde dubito.

10) Περὶ τῶν Ἀθήνησι ἀγώνων βιὸλία ιζ’. Multi
scriptores idem argumentum tractarunt. vid.
Crause Olymp. p. XI sqq. Fragmm. 59, 60.

1 1) Περὶ ἑορτῶν liber a Suida in catalogo omis.
sus, sed laudatus ab Harpocr. s. v. Ἁλῶα et Χύτροι,
Fragmm. 61-64.

12) Περὶ ἡμερῶν, libera Suida omissus, quem
laudat Proclus ad Hesiodi Op. 770. Exponitur
quae dies sint sanctae habendae et unde dierum
sanctitas repetenda sit. Viti. fragmm. 177—183.

13) Περὶ θυσιῶν α’. Explicatur sacrificiorum
origo et ratio qua peragenda sint. Vid. fragmm.
170-173.

14) Περὶ μαντικῆς δ’. Philochorus hoc libr‘o
collegit antiqua oracula vaticiniaque, maximam
partem versibus expressa, sed ex parte etiam
oratione pedestri scripta (vid. fr. 195) ε explicuit
diversas divinandi rationes (vid. frag. 197 sqq).
Svmbola quum nonnisi divinationis genus sint,

0

