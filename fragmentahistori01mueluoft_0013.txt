PRAEFATIO. 111

Ordine auctorum ita constituto, singulorum fragmenta, quibus
nova non pauca a nobis addita sunt, ubique ita ordinare stu-

duimus, ut, quantum ejus fieri poterat, integri operis dispositio
adumbraretur; quod quum primarium fragmentorum editoris of·
ficium sit, ac revera plerique magnam huic rei operam navaverint‚
a nonnullis tamen ea aut plane neglecta est, aut minus feliciter iis
successit. Ut deinde contextus verborum ad veram uniuscujusque
auctoris scripturam quam proxime accederet, consuluimus et opti-
mas veterum scriptorum editiones, et, ubi licuit, libros manu-
scriptos Quae denique a viris doctis aliud agentibus oblata occa-
sione in nostris fragmentis emendata innotuerunt, diligenter eno-
tavimus. Qua ex parte si nonnulla, vel etiam multa, nos fugerunt,
id lector benevolus non tam negligentiae nostrae imputaverit quam
penuriae supellectilis literariae.

Uberior annotatio omnem lectionis varietatem enumerans atque
verba et res usquequaque illustrans ab editionis hujus consilio
prorsus abhorret. Nam praeterquam quod cavendum erat , ne moles
libri in immensum accresceret, quae ad verborum intelligentiam
a lectoribus, quibus graecus sermo minus est familiaris, desiderari
possint, versio suppeditat latina, quam propterea saepenumero
liberiorem dedimus, non tam id agentes ut verbum redderemus
verbo, quam ut sententiam auctoris aperiremus. Itaque nonnisi
ubi majoribus difficultatibus res impediuntur, notae, eaeque quam
brevissimae, subjiciendae erant. Id quod fecimus modo nostris
verbis, modo appositis cum nominis signo priorum interpretum
animadversionibus. Quam rationem in solis Hecataei fragmentis
reliquimuS‚ ubi quae in notis leguntur omnia sunt Clausenii.
Quare non erat cur auctoris nomen adpingeremus. De iis enim
fragmentis, quae Clausenius Porphyrii testimonio fisus vel conje—
cturis et speciosis argumentationibus Hecataeo suo vindicavit, quum
a viri docti judicio nobis recedendum esset, neque vero tribus
verbis res profligari posset, editoris argumenta ipsissimis ejus
verbis adscripsimus nostram sententiam separatim exposituri.

In paucis illis Charonis et Xanthi reliquiis plerumque secuti
sumus Creuzerum. In Hellanico, Pherecyde, AcusilaO, relicto quem
Sturzius adoptavit ordine, novam dare fragminum dispositionem
tentavimus. Qua in re, quod ad Pherecydem, non minimum adjuti
sumus dissertatione Augusti· Matthiae Analectis Literariis Friderici
Augusti Wolfii (tom. Ι, § II, p. 321-331) inserta atque ex parte a

(1.

