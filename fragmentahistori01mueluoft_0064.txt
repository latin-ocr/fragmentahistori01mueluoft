mv

Philistus quattuor libris , inde a decimo sexto us-
que ad vicesimum comprehendisse videtur (0¹-
3, 3-103, 1 3 v. fr. 116—120). De Dionysio juni-
ori unum fragmentum (ι 27) exstat libro vicesimo
secundo disertis verbis adscriptum. Quae sequun—
tur res a Dione et Timoleonte gestas admodum
prolixe a Timaeo (quem praeter Theopompum
etiam Plutarchus ante oculos habuit) expo-
sitas esse ex Polybio licet augurari3 verum
parca tantum fragmina quaedam ad nos transna-
tarum, ita ut de retingenda librorum dispositione
prorsus sit desperandum. Hoc tamen mihi jure
quodam sumere videor, Timoleontis de Poenis vi-
ctoriam (Ol. 110, ην. fr. 134)narratam esse libro
tricesimo primo. In sequentibus sermonem insti-
tuit auctor de ceteris ejus rebus gestis, de novis
quas Syracusanis scripsit legibus deque floren-
tissima quae inde subsecuta est Siciliae condi-
tione. His absolutis, Siciliae tranquillitas otium
secit Timaeo ad res alienas aberrandi. Accura-
tiora quidem afferri non possunt, sed si ex reli-
quiis conclusionem facere licet, multa in hac
operis parte narravit de rebus Graecorum et
Alexandri3 deque horum temporum scriptoribus
qua solet acerbitate tulit judicium (fr. 136-143).
-- Quinque libri postremi Agathoclis historiam
tradiderunt (fr. ilfi—1 55).

Quae de Pyrrhi in Italia et Sicilia bello Timaeus
conscripserat, uno fragmento (151) excepto,
perdita sunt omnia.

Praeter Sicula Noster composuisse dicitur'Okup:
πιονίκας , quos Suidas appellat χρονικὰ πρα-
ξίδια. Argumentum hujus operis, quod fortasse
historiis intextum erat, docet Polybius (*).
Nempe Spartanorum ephoros a prima institu-
tione cum eorundem regibm, archontes Atticos
et sacerdotes Junonis Argivae cum Olympiorum
victoribus contulit.

Jam quae Timaei fides et auctoritas sit inqui-
renti amplam disputandi materiam praebent ea,
quae de auctore nostro dicit Polybius, acerrimus
ejus adversarius. Plura adhuc de hac re comperta
haberemus, si aetatem tulissent Istri et Polemonis
πρὸς Τίμαιον ἀντιγραφαί. Nos vero pro consilio
nostro ct instituti ratione satis habebimus summa
rerum capita contra Timaeum prolatarum paucis
verbis indicasse. Igitur quibusnam praesidiis in—
structus Timaeus ad historiam conscribendam

(⁴¹) Polyb. ΧΠ, 11 z ‘O γὰρ τὰς συγκρίσεις ποιούμενος
ἀνέκαθεν τῶν ἐφόρων πρὸς τοὺς βασιλεῖς τοὺς ἐν Λακεδαί-
μονι, καὶ τοὺς ἄρχοντας τοὺς Ἀθήνησι καὶ τὰς ἱερείας τὰς
ἐν Ἄργει παραὸάλλων πρὸς τοὺς Ὀλυμπιονίκας, καὶ τὰς
ἁμαρτίας τῶν πόλεων περὶ τὰς ἀναγραφὰς τὰς τούτων ἐξε-
λέγχων, παρὰ τρίμηνον ἐχούσας τὸ διαφέρον, οὗτός ἐστι.

DE TIMAEO.

accessit? De his, Polybius respondet civilem
suam ipsius prudentiam et itinera sua tacite
commendans ‚ de his sibi comparandis ne mini-
mam quidem curam umquam habuit, sed velut
ex professo propriae omni experientiae renuntia-
vit. Etenim (quod multis locis Polybius recoquit)
neque in rebus bellicis neque in rebus politicis
ullam prudentiam rerum usu collegit, neque
peregrinando ac loca quae describit suis oculis
lustrando veram eorum cognitionem capere
studuit, sed per quinquaginta annos Athenis dt,b
gens nihil fecit, nisi in lectulo cubans vel in
bibliothecis versatus priorum scriptorum com-
mentarios pervolutare, eorum inquisitione mate·
riam coacervare, dicta inter se contendere, errata
observare. Hac sola facultate praeditus quum
historiam bene scribere confideret, similis est
eorum qui spectatis antiquorum tabulis idcirco
arbitrantur idoneos se pictores et in arte praeci-
puos‚ vel medicorum illorum, qui magnam sui
ostentationem facientes et pollicitationibus mul·
titudinem allicientes , si ad experimentum per-
trahuntur, apparent ineptissimi. Nec solum
propter haec historici munere apte fungi non
potuit, sed etiam ob infirmum et puerile judiei-
um, ob degenerem suam et muliebrem super-
stitionem, ita ut ne de iis quidem rebus, quas
ipse oculis spectavit, neque de locis, quos ipse
pede trivit, sanum quidquam narret, ut ineptis
fabulis (1) et antiquitus traditis opinionibus re—
fertus sit, ut scitu digna omittat (2), vilissima
quaeque in medium proferat. Itaque fieri non
potest, quin in prima operis parte, ubi de colo—
niis et urbibus conditis agit, geographiae inscitia
plerumque labatur, atque pragmatica ejus histo-
ria ex omni sit errorum colluvie concreta. Inde
errores isti de Africa et Corsica (XII, 3), de rebus
Sardiniae et praesertim Italiae (XII, 5), de Locro-
rum origine (XII, 5 sq.) , de loeis circa Padum
fluvium (ΙΙ, 16), de Romanorum more equi ante
urbem sacrificandi (XII, 4, 6), de Arethusa fonte
(XII, 4, d.), de tauro Phalaridis (XII, 25).
Mitiorem fortasse praebuisset se Polybius, si
errores illos ex sola rerum imperitia et judicii in-
firmitate profectos esse putaret3 sed quoniam
voluntate eum ac certo proposito a veritate

(1) Propter fabularum et anilium commentorum mul-
titudinem, ex qua sua congessit Pseudo-Aristoteles De
mirab. auscult„ Γραοσυλλέκτρια appellatus est ι v. Sui-
das s. v. Τίμαιος et Δεισιδαιμονία, ubi Polybium XII, 24
exscripsit3 Hesych. Mil. p. 54.

(2) Mancas esse Timaei, simul vero etiam polybii hi·
storias suum opus laudans dicit Dionys. Hal. Α. R. p. ὃ,
25. Cf. Niebuhr. nist. Rom. tom. 1, p. 146.

