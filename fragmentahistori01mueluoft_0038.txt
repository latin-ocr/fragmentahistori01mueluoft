xxvnl

que modo Heraclidem ἐν τῇ συναγωγῇ τῶν ἐν
μουσικῇ (Plutarch. De Musica, tom. II, p. 1181)
tempora distinxisse scimus. Sed quamvis genea-
logiarum et fabularum et aliorum fortasse cata-
logorum comparatione multa ad sacerdotum
annos revocaverit, alia multa ne his quidem sub—
sidiis accurate constitui potuerunt. Quare vul—-
garem illum secundum generationes numerandi
morem non prorsus reliquit (v. e. g. fr. 83); quid
quod interdum utramque computandi rationem
conjunxit (fr. 53). Mireris igitur quomodo
Hellanicus (fr. 62) ad annum exputaverit spati—
um inter Ogygem atque primam Olympiadem
elapsum3 verum tales computationes jam ante
Hellanici aetatem factas esse intelligitur ex Hero—
doto (ΙΙ, 145); atque satis facili negotio hunc
numerum ponere potuit, quippe qui, quamvis
nobis accuratissimus esse videatur, nonnisi ma-
jorem quandam epocham involvat, ideoque pro
rotundo, ut aiunt, habendus sit ; id quod fortasse
alio loco demonstrabo.

Sacerdotum opus intelligendum esse censeo in
duobus illis fragmentis (3, 96), quibus Hellanicus
ἐν Ἱστορίαις citatur. Alterum eorum ex Herculis
historia petitum, ad eandemque spectat alterum
de Hyperboreis· Herculis res narratae erant in
Phoronide; haec vero ab Historiis expresse dis-
tinguitur. In Atthide porro Herculis historia
· tractari non potuit3 in Sacerdotibus autem ejus
facinora secundum ordinem chronologicum
exposita esse pro certo affirmaverim. Quo acce-

dit quod hocce opus, quippe quod non solum res
Graeciae, sed etiam quae in Asia minori, Italia,
'Sicilia memoratu digna evenerant, complectere-
tur, prae ceteris generaliori Historiarum titulo
designari potuit, eodemque certe jure quo Cha-
ronis Πρυτάνεις Λακεδαιμονίων appellatos vidimus
Ἑλληνικά. -- Verbo denique commemoro Stur-
zii opinionem, qui propterea quod Callithoe
sacerdos fuit e Phoronei posteris, suspicatur
opus illud Sacerdotum fuisse partem Phoronidis.

Libri Sacerdotum laudantur tres, neque plures
desidero. Libro primo res deductae erant usque
ad regnum Thesei et Herculis apotheosin ‚ quae
magna erat veteribus chronographis temporum
distinctio, quamque Marmor Farnesianum refert
ad annum quinquagesimum octavum Admetae:

ΗΡΑΣ ΑΡΓΕΙΑΣ IEPEIA ΑΔΜΑΤΑ ΕΥΡΥ-
ΣΘΕΩΣ ΚΑΙ ΑΔΜΑΤΑΣ ΤΑΣ ΑΜΦΙΔΑΜΑΝ-

ΤΟΣ ΕΤΗ ΝΗ. Haee vero Herculis consecratio in
eundem fere annum cadit, quo Theseus in Cretam
profectus est (v. Freret in Me'm. de l'Acad . XIV,
p. 273). Jam Nisaea a Niso, fratre AEgei, qui
pater erat Thesei, nominata esse narratur ex

DE HELLANICO.

libro primo (fr. 47), verum Minoem (nam de hoc ·
sermo esse debet) N isaeam cepisse et Nisum,
Pandionis, affertur ex secundo. Unde patet illud
in fine libri primi narratum esse, hoc initio libri
secundi. Cum hac re quadrat, quod Hellanicus
Theseum,non, sicuti Philochorus, una cum Her-
cule, sed, ut Pherecydes et Herodorus, solum
post Herculem contra Amazonas expeditionem
suscepisse dicit. Igitur liber secundus praeter
regnum Thesei persequi debuit res Troicas,
praecipue colonias Graecorum et Trojanorum post
Ilii excidium in Italiam deductas (inter quas etiam ’
Romae mentionem injectam videmus fr. 53).
Quare huc refero et fragm. 74, ubi Theseus quin-
quaginta annos natus Helenam septem annorum
puellam rapuisse dicitur, et fragm. 144 de die
quo capta sit Troja. Quousque hic liber perti-
nuerit, accurate dici nequit; sed quum ex eo
Chalcidensium et Naxiorum coloniae circa a. 736
a. Chr. in Siciliam deductae commemorentur,
probabiliter usque ad bella Medica descendit (2).
Liber tertius reliquum tempus complexus est.
Unum quod superest ex eo fragmentum (52) ad
bellum Peloponnesiacum retulerim.

Quodsi igitur haec recte disputavi, Sacerdotes
erant peculiare opus et ab Atthide diversum,
quamquam, ne quid dissimulem, sunt quae in
alteram sententiam possis adducere. Etenim
frag. 144 Tzetzes ait Trojam'captam esse quo
tempore Καλλιστὼ ἱέρεια κλειναῖς ἦν ἐν Ἀθήναις.
Porro Hesychius (v. Ἰώ) Ionem, quae prima fuit
sacerdos J unonis Argivae, sacerdotem dicit Miner-
vae. Utrumque, nisi fallor, 'ex Atthide Hellanici
petitum est, qui quum simpliciter diceret rem
aliquam accidisse sub hac vel illa sacerdote, facile
est intellectu, quomodo minus attenti Junonem
cum dea Atheniensium confuderint. Neque tamen
haec sufficiunt, ut Atthidem et Sacerdotes unum
idemque opus fuisse credamus. Urbs T roja capta
est eodem ann0, quo Demophon rex Athenien-
sium imperium suscepit (v. fr. 143), ac propter-
ea apte potuit haec res memorari in Atthide, in

(2) In fragm. 49 verba mutila Ἀθηναῖοι εἷλον non
sunt Hellanici, ut doceto. Muller. in libro de Minyis
p. 416, ubi simul hunc in modum emendata sunt : Ἀθη,-
ναῖοι καὶ οἱ μετ’ αὐτῶν ἐπὶ τοὺς Ὀρχομενίζοντας τῶν Boun-
τῶν ἐφορμώμενοι Χαιρώνειαν εἷλον πόλιν Ὀρχομενίων. Re-
ferenda enim ad Tolmidem Tolmaei f. eum haud exigua
manu Atheniensium profectum contra Boeotorum optima-
tes, qui Orchomenum, Chaeroneam, inque alias hisce
vicinas urbes sese receperant. Procul dubio haec petita
sunt ex Hellanicis Theopompi, quae apud eundem Ste-
phanum ν. Ὤρωπος in Hellanici nomen abierunt. Quo
commisso errore, quum Hellanicus jam antea laudatus
esset, verba quibus Θεόπομπος Ἑλληνικοῖς citatus erat,
ab alio omissa esse videntur.

