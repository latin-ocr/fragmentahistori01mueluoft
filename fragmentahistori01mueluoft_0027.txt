 

 

DE CHARONE.

tullianus (v. fr. 1 et 4); ut mireris Larcherum
(chronolog. Herodot. p. 643) , qui, spreta
omnium testimoniorum auctoritate, Charonis na-
tales et Herodoti eidem anno assignare conatus
sit. Paullo accuratiora docemur a Plutarcho in
Themistocle (c. 27), ubi Xanthus narrasse dicitur
Themistoclem ad Artaxerxem venisse, non vero
ad Xerxem, uti Ephorus, Clitarchus, alii falsam
temporum computationem secuti tradiderunt. Igi-
tur quum Artaxerxes secundum Canonem Astro-
nomicum et Diodorum (XI, 69) Ol. 78, 4 patri
in regno successerit , apparet auctorem nostrum
post id temporis in Persicis suis vel Hellenicis
condendis adhuc fuisse occupatum. Cum his
congruit quod Suidas refert floruisse eum Ol. 79
vel, ut mavult, 01. 75 , quo tempore Xerxis classis
ad Salaminem est devicta. Sed raro Suidas testis
adhibetur ‚ quin simul autsummam ipsius acri--
siam aut supinam librariorum negligentiam ac-
cuses. Sic nostro quoque loco illa : Κατὰ τὸν πρῶτον
Δαρεῖον σθ’ ὀλυμπ. aut gravem scriptoris errorem
arguere aut egregie corrupta esse, neminem latet,
qui Darium noverit jam Ol. 73 ‚ 4 e vita deces-
sisse. Quare Sevinus (in Mem. de l'Acad. d. bell.
lett. , tom. XIV, p. 58) Persae mentionem ab in-
docto homine intrusam esse censuit, Creuzerus
vero leniorem, ut videtur, medicinam afferens
pro σθ’ scribendum proposuit ἔθ’. Itaque Suidas
diceret Charonem jam Ionici belli initio florere
coepisse, majori autem gloria polluisse illo tem-
pore quo Xerxes in Graeciam fecerit expeditio-
nem. Non est enim, cur vocem γενόμενος pro
natus accipiamus , quae quidem interpretatio eo
cautius vitanda est, quo frequentius ea a nostri
aevi viris eruditis advocari solet, ut testimonia in-
congrua et ex diversis temporum calculis profec ta
inter se concilientur. Nam bene fieri potuit , ut
is, qui Ol. 69 prima eruditionis specimina edidit,
post quadraginta annos historiae scribendae adhuc
operam navaret (Cf. Clinton. ad Ol. 68). Igitur si
Charonem Ol. 69 annum trigesimum egisse sta-
tuamus , natales ejus reserendae sunt ad 01. 62,
ita ut initio regni Artaxerxisnatus fuisset annos
sexaginta sere et octo.

Sed vides hanc aetatis definitionem totam esse
in conjecturis retrusam ideoque incertissimam.
Eodem jure quo Olympiadis numerum Creuzerus
mutavit, Dario substituere liceret nomen Ar-
taxerxis, Quapropter equidem reputans diversas
in antiquitate, quamvis nondum satis exploratas,
tempora computandi rationes obtinuisse, quas
Suidas omui judicii acumine destitutus haud se-
mel confudit, nil in verbis grammatici mutandum
csse puto. Darii mentio fluxisse videtur ex fonte,

Paomcoussm lu Hismmcos.

XVII

qui Charonem justo antiquiorem fecit , id quod ,
ut videbimus, plurimis nostris historicis accidit.
Verum Olympiades, quas deinde posuit, qua—
rumque primam inepte cum regno Darii conjun-
git, ex aliis fontibus petivit3 et verum illae tem—
pus, quo Charon floruit, designare videntur,
ita ut vixisse dici possit inter Ol. 67 et 87.

De scriptis Charonis si ex operum catalogo ‚
qualem grammaticus exhibet, conjecturam fa-
cere liceret, contra aetatis suae indolem auctor
noster suit admodum fecundus. Verendum au—
tem, ne posteriorum Charonum opera in anti-
quissimum hujus nominis scriptorem, uti fieri
solet, sint relata. Etenim apud Suidam praeter
Lampsacenum memorantur Carthaginiensis et
Naucratita, quem posteriorem Vossius (De hist.
Gr. p. 468) et Johnsius (De script. histor. philos.
ΙΙ, 7, 4) eundem esse suspicati sunt ac ille , qui a
Schol. ad Apollon. Rhod. (ΙΙ, 1055) Apollonii
familiaris fuisse ejusque Argonautica commen-
tariis illustrasse dicitur. His adjungendi sunt alii
quidam historici, Chares Mytilenaeus , rerum
Alexandri scriptor (Voss. l. l. p. 62), Charax
Pergamenus, uti noster, Hellenicorum et Chro—
nieorum auctor (Voss. p. ’34 1 ), Chaereas denique,
a Polybio (111, 20 ‚ 5) tanquam ineptus nugator
reprehensus3 qui omnes propter nominum vel
operum ab iis conditorum similitudinem ut a re·-
centioris aetatis viris doctis saepe cum charone
Lampsaceno confusi sunt, sic jam a veteribus
non semper recte distincti esse possunt videri
(v. quae affert Creuzer. p. 96, sq).

Accedo ad illa scripta , quorum fragmenta
quaedam aetatem tulerunt. Primum igitur Per—
sica duobus libris, Hellcnica quattuor libris com-
posuit. Ad haec respexit Dionys. Hal. (Jud. de
Thuc. p. 769), ubi dicit: Ἡρόδοτος τῶν πρὸ αὖ-
τοῦ συγγραφέων γενομένων, Ἑλλανίκου τε καὶ Χά-
ρωνος, τὴν αὐτὴν ὑπόθεσιν παρεκδεδωκότων, οὐκ ἀπε-
τράπετο, ἀλλ’ ἐπίστευσεν αὐτῶν κρεῖσσόν τι ἐξοίσειν·
ὅπερ καὶ πεποίηκε. Quibus indicat jejunam illam
nullaque jucunditate conditam antiquissimorum
historicorum enarrationem, quae satis haberet
summa tantum rerum capita tangere, in causas
earum et connexum altius nunquam inquireret.
Hanc Charonis operis indolem fuisse intelligitur
etiam ex primis fragmentis (1, 2), ubi Pseudo<-
Plutarchus Charonis et Herodoti de iisdem rebus*
narrationem componens majorem illi integrita-
tem tribuendo hujus laudes detrectare studet.
Nam, ut Sevinus et Creuzerus monent, omnis
haec criminatio eo diluitur quod res a Charone
summis tantum lineis descriptas Herodotus ac-
curatius tradidit, singula quaeque rerum momenta

b

