11 PR AEFATlo.

homines eruditi amplexi sunt , quanto majorem ex eo in penmo-
rem historiae cognitionem redundare viderunt utilitatem. Quo
denique successu in his elaboraverint, quantam doctrinae erudi-

tionisque copiam, quantum ingenii acumen et sagacitatem adhi-
buerint, non est profecto, cur hic memoremus. Alio nos conver-
tamus. Etenim postquam viri docti disjecta membra nobiliorum
scriptorum collegerant, et, quum vitam iis restituere non possent,
umbram certe uniuscujusque ac imaginem quandam delineaverant,
Firminus Dc'doc, quae est ejus viri celeberrimi eximia in his rebus
prudentia, nihil jam antiquius habendum esse censuit, quam
omnes illas fragmentorum collectiones in unum corpus unius vo-
luminis spatio circumscriptum congerere et ex ordine disponere.
Quod institutum tum aliis se nominibus commendare vidit, tum
propterea historiae studiosis gratissimum fore, quod multorum
scriptorum testimonia hac ratione sub unum oculorum conspectum
venire interque se comparari possent, atque ipsius artis historicae
apud Graecos viva quasi praeberetur imago, ita ut a nativa logo-
graphorum simplicitate ascenderes ad historiam omnibus dictionis
luminibus collustratam, deinde ab rhetorica hac et pragmatica
Ephori et Theopompi rerum expositione paullatim descenderes ad
Jejuniorem illum Atticarum rerum scriptorum sermonem do·
ctamque qua excellunt perscrutationem monumentorum.

Jam quum fragmenta ordinandi, recognoscendi, vertendi nego·
tium Firminus Didot mihi demandaverit, meum est dicere, quo-
modo in eo sim versatus·

Auctores , quorum reliquiae hoc volumine comprehenduntur, hi
sunt : Hecataeus, Charon, XanthuS, Hellanicus, Pherecydes, Acu-
silaus. His, qui primam collectionis partem efficiunt, tanquam sup-
plementum subjunximus Bibliothecam Apollodori. Reliquorum
hujus auctoris operum fragmenta a consilio nostro aliena quidem
fuerunt, sed ne imperfectam rem reliquisse videremur, ea in calce
libri apponenda curavimus. Logographos excipiunt scriptores re-
rum Sicularum, Antiochus, Philistus, Timaeus. Deinde sequuntur
Ephorus et Theopompus et Phylarchus. Agmen denique claudunt
Atthidum auctores ε Clitodcmus , Phanodemus , Androtio, Demo ,
PhilochorUS, Ister. Eorum quos postremo loco nominavi, necnon
Phylarchi fragmenta quum quominus ipse retractarem temporum
angustiis excluderer, frater meus Theodorus disponendi ea et re-
cognoscendi negotium benigne voluit in se recipere.

