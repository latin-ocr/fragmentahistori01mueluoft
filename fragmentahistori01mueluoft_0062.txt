Ln-

genda putem, quod propter indolem suam seve-
rior quidam Tauromenitae censor συλλογὴν ῥητο-
ρικῶν ἀφορμῶν appellaverit. conjecturis haec ni—
tuntur, quas tamen rei natura videtur excusare.

Redeo ad operis divisionem. Quae utrum ab
ipso auctore, an a serioris aevi hominibus facta
sit difficile est dij udicatu. Singulas quidem partes
non separatim a Timaeo editas esse, sed, exce-
ptis, libris qui de Pyrrho egerunt,unum corpus
effecisse argumento est locus Ciceronis in Epist.
V, 12, ubi «Deesse mihi nolui, inquit, quin te
(Luccejum historicum) admonerem, ut cogitares,
conjunctene malles cum reliquis rebus nostra
contexere, an, ut multi Graeci fecerunt, (jalli—
sthenes Trojanum bellum ‚ Timaeus Pyrrhi, Po-
lybius Numantinum , qui omnes a perpetuis suis
historiis ea, quae dixi, bella separaverunt: tu
quoque item civilem conjurationem ab hostilibus
externisque bellis sejungeres, » Adde Dionys.
Hal. Ant. Rom. p. 5, 26 : Πρῶτον μὲν, ὅσα κάμὲ
εἰδέναι, τὴν Ῥωμαϊκὴν ἀρχαιολογίαν ἐπιδραμόντος
Ἱερωνύμου τοῦ Καρδιανοῦ συγγραφέως, ἐν τῇ περὶ
τῶν ἐπιγόνων πραγματείᾳ’ ἔπειτα Τιμαίου τοῦ Σικε-
λιώτου, τὰ μὲν ἀρχαῖα τῶν ἱστοριῶν ἐν ταῖς κοιναῖς
ἱστορίαις ἀφηγησαμένου, τοὺς δὲ πρὸς Πύρῥον τὸν
Ἠπειρώτην πολέμους εἷς ἰδίαν καταχωρίσαντος πρα-
γματείαν· κ. τ. λ. Itaque probabile est Timaeum
libros Siculorum continua serie numerasse, post—
ea vero partes ingentis hujus operis sejuncte
editas csse, ideoque exstitisse plures librorum
ordines. Dubitari adeo potest, num ab omnibus
eadem operis divisio observata sit. Etenim Poly-
bius Hermocratis orationem laudat ex libro vi-
cesimo primo, qui ex nostra adornatione perti-
net ad primos libros partis secundae. Putari igitur
posset Polybius non interrupto ordine libros
numerare. Sed hoc “quominus statuamus, vetat
illud, quod Timaeum libro vicesimo primo de
Timoleonte egisse dicit inter duas operis partes
distinguens Restat ut contendas priori loco Po-
lybium libros continua serie numerasse, altero
minus. Sed quae de Timoleonte ex libro vicesimo
primo traduntur, omnino non quadrant cum ea
librorum indicatione, quam ab aliis auctoribus
acceptam habemus (v. ad fr. 134). Horum ratio-
nes si sequimur, quae Polybius libro XXI assi—
gnat, multo post commemorari debebant. Nec
probabiliter suspicari licet libri notam deprava-
tam esse, quod eandem reperimus duobus locis
longe separatis (XII, η et 26). Quae numeri con-
stantia non redolet errorem librarii. Non video
igitur quomodo hanc difficultatem solvas, nisi
Polybium statuas secundae partis exordium fecisse
non a prima, sed a secunda Atheniensium in

DE TIMAEO.

Siciliam expeditione. Quae quum ex nostro calculo
inde a libro decimo usque ad decimum quartum
enarrata videatur, sequitur Polybii librum vice-
simum primum respondere nostro libro trigesimo
primo, qui libri numerus aptissimus. Eadem igitur
ratione fragm. 134 secundum Polybium ex libro
trigesimo quarto depromtum apud nos pertinet
ad librum quadragesimum quartum, ubi Sicula
Timaei ad finem vergebant. Atque huic loco
optime convenit argumentum. Nempe excusare
sese Timaeus studet, quod, quum eundem locum
per quinquaginta annos continenter habitaverit,
usus bellici non admodum peritus sit.

His praemissis, res quas in singulis libris Ti-
maeus tractaverit, quantum ejus propter frag-
mentorum raritatem fieri potest, paullo accura-
tius adumbremus. Liberprimus, ut res ipsa mo-
net, de Siciliae natura et forma (sr. 1) egit, de
Sicanis, indigenis ut Timaeus contendit, de Sicu-
lis denique ex Italia advenis. Quorum historiam
altius repetens antiquissimas res Italicas uberius
exponendi sponte sese obtulit occasio. His prae-
missa et intexta erant mythica de Cerere et
Daphni, prae ceteris vero quae ad geographicas
rationes fabulae spectant, Argonautarum dico et
Herculis expeditiones ,nec non Diomedis in Ita-
liam adventum. Cum hoc cohaerent de Dauniis
narrationes (fr. 14, 15). De Etruscis libro primo
sermonem fuisse expressis verbis dicit Athenaeus
(fr. 18). Quibuscum conjuncta sunt quae de Tro-
jana Romanorum origine deque Romae urbis in-
cunabulis afferuntur (fr. 2 1). Subjeci de Libya et
Carthagine, eodem quo Roma anno condita, frag-
menta3 jure dubitaveris haec in primo libro tra-
ctata esse, sed certiore librorum iudicio prorsus
caremus. — Secundus liber item versabatur in
rebus geographicis et maxime quidem in descri-
bendis Ligurum, Celtorum lberorumque terris,
in quorum populorum mores et instituta multum
se inquisivisse ipse Timaeus ait prooemio libri
sexti. Jam quum de his populis non nisi in pri-
mis historiae libris sermo institui potuerit, ae
fragmentum de Corsica insula (fr. 26) nominatim
libro secundo adscribatur, cetera quoque quae
ad has regiones spectant eidem libro licet vindi-
care. Nec in illis quidem Timaeus se continuisse
videtur, sed omnino hoc libro eadem et eodem
fere ordine narravit quae Diodorus libro quinto,
quem totum paene ex Timaeo expressum puto,
quamquam fontem auctor plerumque non indi-
cat, imo, primo capite male artificiosus celare
studet. Itaque huc retuli quae pertinent ad Corsi-
cam (26), Sardiniam (fr. 27-29), Baleares (fr. 30,
3 1), Mictim et Basileam insulas (fr. 32-34),1be>->

