XLVI

interfuerit, ad adultam fere aetatem jam perve—
nisse putandus est. Clarius hoc elucet ex narra-

tione Diodori XIII, 91. Etenim quum post
Agrigentum a Hamilcare eversum Dionysius,
Hermocratis filius, duces res Carthaginiensibus
prodidisse dictitaret, et populum ad supplicium
de illis sumendum instigans ne praestitutum a
lege tempus exspectarent, sed continuo poenas
infligerent, exhortaretur, magistratus eum tam·
quam pacis turbatorem secundum leges multa—
runt. Verum Philistus, vir opibus maxime pol-
lens, multam pro eo exsolvit, quaeque animo
concepisset, edisserere jussit, addens se, licet
per totum illi diem multam irrogaturi essent, ar-
gentum pro ipso expensurum. Haec incidunt in
Ol. 93, 3. Tum igitur Philistum, ut re familiari
ad libitum uti et coram populo loqui posset,
plus viginti annis natum fuisse omnino est ne-
cessarium.

Quem magistrum habuerit non constat. Sevi-
nus quidem (Me'm. de l'Acad. des belles—lettres),
tom. XIII, p. 2) eum Isocratis discipulum fuisse.
intelligi vult ex Cic. de Orat. Π, 22 , ubi κ Ecce
tibi, inquit, exortus est Isocrates magister isto-
rum omnium, cujus e ludo tamquam ex equo
Trojano innumeri principes exierunt, sed eorum

› partim in pompa, partimin acie illustres esse

voluerunt. Itaque et illi, Theopompus, Ephorus,
Philistus, Naucrates, multique alii naturis diffe—
runt, voluntate autem sunt similes inter sese, et
magistri. n Sed ne dicam quam parum hoc ve-
rimile sit' propter Isocratis aetatem paucis dum-
taxat annis Philisto majoris, et propter id quod
de tempore quo ludum aperuerit ex Pseudo—
Plutarcho ( Vit. X orat. p. 672) compertum ha·—
bemus3alius exstat apud Ciceronem (de Orat.
11, 13) locus, ubi diserte Philistus ab Isocratis
discipulis discernitur. « Hunc, inquit, consecutus
est Syracusius Philistus, qui, quum Dionysii ty-
ranni familiarissimus esset, otium suum con-
sumsit in historia scribenda, maximeque Thu-
cydidem est, sicut mihi videtur, imitatus. Postea
vero, ex clarissima quasi rhetoris officina, duo
praestantes ingenio, Theopompus et Ephorus,
ab Isocrate magistro impulsi se ad historiam
contulerunt: caussas omnino nunquam attige-
runt. n Quae res Goellerum commovit, ut in priori
loco pro Philistus restituendum censeret Phili-
scus. quue verum esse eo libentius largieris,
quo frequentior est apud veteres horum nomi-
num confusio. Intelligendus est autem Philiscus
Milesius, Isocratis auditor, Timaei historici prae-
ceptor (Suidas T ίμαιοςλ, qui praeter vitam Lysiae,
etiam τέχνην ῥητορικὴν composuit ab eodem

DE PHILISTO.

Suida per errorem historico nostro tributam.
—Alius Philisto magister a Suida datur Evenus,
poeta elegiacus. Quod jam per se non admodum
probabile, temporum computatione labefacta-
tur. Nam quum duo sint Eveni Parii, elegiaci
poetae (Eratosthen. ap. Harp. s. v. Εὔηνος), quo·
rum alter Ol. 138 vixit, alter vero, si fides ha-
benda Maximo Tyrio (Dissertat. 38, p. 449 ed.
sec. Davis. ), Socratem artem poeticam docuit,
neuter Philisti magister esse potuit. Diversa Sui—
das confudisse videtur.

Itaque quum de juvenilibus Philisti studiis
certius omnino nihil compertum habeamus, pri·
mum quod indubitata antiquitatis fide pronun·-
tiare licet, illud est quod supra ex Diodoro
apposuimus, nempe fuisse Philistum Dionysii
senioris fautorem , eumque opibus suis et consi-
liis ad adipiscendam tyrannidem haud minimum
adjuvisse. Nec minus is ne in adversis rebus ty·
rannus de salute sua desperaret, constantia
animi et firmitate effecit. Nam uhi vix firmato
imperio Syracusani arma in tyrannum conver-
terunt acin tantas eum angustias redegerunt,
ut, omni spe tuendi principatus abjecta, ex
amicis quaereret, quo pacto non prorsus inglo—
riosam tyrannidis abdicationem faceret, Heloris
respondit : pulcrum sepulturae ornatum esse ty-
rannidem , Polyxenus consuluit, ut velocissimo
equo conscenso intra Carthaginiensium fines se
auferret3 at Philistus, Te decet, inquit, non ci-
tato equo ex dominatu avolare, sed vel cruribus
tractum reniti. Atque hanc sententiam tyrannus
amplexus est. Sic Diodor. XIV, 8 ex Timaeo;
idem vero responsum alio loco (XX, 78), ex
ipsius, ut videtur, Philisti historia Megacli datur.
Cf. Plutarch. Dion. 35. Utcunque sit, auctorem
nostrum tyrannicorum morum amicum fuisse
tum aliunde constat, tum intelligitur ex loco
Plutarchi (Dion. c. 11), quem, quum simul se-
quentia Philisti fata narret, liceat adscribere.
‘O γὰρ δὴ Φίλιστος, ait, ἐξ ἀρχῆς τε τῇ τυραννίδι
καθισταμένῃ προθυμότατον ἑαυτὸν παρέσχε, καὶ τὴν
ἄκραν διεφύλαξε, φρουραρχῶν ἐπὶ πολὺν χρόνον. ’Ἦν
δὲ λόγος, ὡς καὶ τῇ μητρὶ πλησιάζοι τοῦ πρεσὸυτέ-
ρου Διονυσίου, τοῦ τυράννου μὴ παντάπασιν ἀγνοοῦν-
τος. Ἐπεὶ δὲ Λεπτίνης ἐκ γυναικὸς, ἢν διαφθείρας
ἑτέρῳ συνοικοῦσαν ἔσχε, γενομένων αὐτῷ δυοῖν θυ-
γατέρων, τὴν ἑτέραν ἔδωκε Φιλίστῳ, μηδὲ φράσας
πρὸς Διονύσιον· ὀργισθεὶς ἐκεῖνος τὴν μὲν γυναῖκα
τοῦ Λεπτίνου δήσας ἐν πέδαις καθεῖρξε, τὸν δὲ Φί-
λιστον ἐξήλασε Σικελίας (Ol. 98, 4), φυγόντα παρὰ
ξένους τινὰς εἷς τὸν Ἀδρίαν · ὅπου καὶ δοκεῖ τὰ πλεῖστα
συνθεῖναι τῆς ἱστορίας σχολάζων (cf. Plut. De exil.
p. 637 steph„ p. 605 Wechel.). Οὐ γὰρ ἐπανῆλθε,

