vat

limine patria privatum csse ε non laudamus sane
Photium, qui alterum nos celet, sed rationem
tamen perspicimus, cur annum reditus potius
quam natalem commemoraverit. Multorum nar-
rantur cxilia sine ejusmodi aetatis notatione :
illud vero non praetereundum erat, eum, qui a
prima infantia patria caruisset, quadragesimo
quinto demum anno in civium jura rediisse. ι»
Speciose haec dicta sunt, sed quominus pro veris
habeamus, plures impediunt difficultates; quae
quidem Wichersium moverunt, ut non solum
hancce Pflugkii sententiam respueret, sed etiam
Photii locum corruptum putaret, et in Suidae
testimonio mallet acquiescere. Obstat enim quod
Plutarchus in Vita Isocratis (Vitt. decem oratt.
p. 837, C.) et Photius (cod. 260‚p. 793) Theo-
pompum in dicendi arte institutum aiunt ab
Isocrate, quo tempore hic in Chio insula scho-
lam aperuerat. Igitur ad juvenilem saltem aeta-
tem Theopompus pervenisse debet antequam
patriam relinqueret. Contra Pssugkius pro suis
calculis eo se redactum vidit, ut auctores modo
nominatos mendacii aut erroris argueret atque
Athenis statueret Theopompum Isocratis magi-
sterio usum esse. Verum num is, qui propter
studium suum Lacedaemoniorum Atheniensibus
quodammodo auctoribus civitate erat ejectus,
Athenas se contulisse putandus erit? Quod certe
ἀπὸ τοῦ πιθανοῦ parum se commendat. Quare Da-
masistratum serius quam vult Pflugkius in exi-
lium abiisse censeo. Ac nisi omnia me fallunt,
de illis cogitandum est temporibus, quibus The-
bani, ut Diodorus (XV, 78, sq.) ait, adimpe-
rium maris capessendum ab Epaminonda addu-
cti, Rhodios et Chios et Byzantios ad subsidiariam
his inceptis operam navandam invitarunt, et
Epaminondas cum manu ad has civitates missus
Lachetem, Atheniensium ducem, classe valida
instructum Thebanorumque conatus impedire
jussum, ita perterruit, ut classem abducere co-
geretur, et urbes illas Thebanis adjunxit. Unde
apparet fuisse tum iu Chio factionem Thebanis
faventem , et ab Atheniensibus propter crescen-
tem Thebanorum potestatem Lacedaemoniis ad—
dictis abalienatam. lllo igitur tempore, quo
Chii sponte , ut videtur, ad Thebanos defecerant,
quo Epaminondas Sparta: exercitum admovit,
proeliumque ad Mantineam pugnatum, quo
deinde pax inter Graecos convenit, cujus condi-
tionibus soli Lacedaemonii subscribere noluerunt
(Ol. 104, 43 Diodor. XV, 893 Polyb. IV, 33;
Plutarch. Agcs. 35) : optime fieri potuit, ut
Damasistratu m Laccdaemoniorum studio patriam
turbantem exilio plectendum existimarent. Ita-

ΟΕ ΤΗΕΟΡΟΜΡΟ.

que ad vigesimum fere aetatis annum Theopom-
pus in patria degit, nec quidquam impedit,
quin ibi Isocratis praeceptis imbutus sit.

Quae vero Wichersius contra Photii calculos
protulit haec sunt : Primum enim offendit eum,
quod hac ratione Theopompus sexaginta fere
annis junior Isocrate fuisset. « Vereor, ait, ut si
tantum aetatis spatium inter eos intercesserit,
de se ipse scribere potuisset Theopompus, quem-
admodum eum scripsisse testatur Photius, συν-
ακμάσαι ἑαυτὸν Ἰσοκράτει τῷ Ἀθηναίῳ. Dubito num
accurate quis dixerit, se ejus, quo sexaginta
annis junior sit, aequalem esse. ι» Sane si ad aeta·
tum annos respexisset, ne tum quidem , si Olym-
piade 93, ut Wichersius vult, natus esset, ac-
curate se dixisset magistri aequalem3 verum si
reputes praestantissimas Isocratis orationes in
summa demum senectute conscriptas esse, atque
Theopompum cum ipso in certamine publico de
eloquentiae praemio contendisse, jactabundus
Theopompus dicere potuit se eodem quo magi-
strum tempore floruisse, i. e., ut ipse ait, ἅμα
αὐτῷ τὰ πρωτεῖα τῆς ἐν λόγοις παιδείας ἔχειν ἐν τοῖς
ἽΞλλησιν (v. fr. 26)..-« Deinde. Wichersius
pergit, si Theopompus Olymp. 100 natus fuisset,
de eo certe tempore parum valuit observatio
Theopompi de Isocrate apud Photium, eum δι’
ἀπορίαν τοῦ βίου orationes scripsisse3 nam fuerit
Isocrates antea parum locuples, quin etiam in-
digens, elucet tamen e Pseudo-Plutarcho, Iso-
cratem tantas divitias collegisse, quantas fere
neminem 3 unde sequitur Theopompi aetate, dum·
modo Ol. 100 natus sit, non magnam fuisse. n
Quod inde sequi equidem nego. Eum pauperem
fuisse, quo tempore Theopompus se in ejus
disciplinam dedit, quisque largietur, quum pro-
pterea maxime, ut rem familiarem sub triginta
tyrannis, ut videtur, perditam restitueret, in
Chio scholam aperuisse putetur. Tempus vero
hujus rei nullo testimonio constat, ita ut ex iis
potissimum, quae de Ephori et Theopompi vita
aliunde comperta habemus, sit constituendum.
Jam si Theopompus ΟΙ. 104 in ejus disciplinam
venit, usque ad Ol. 110, 3 satis magnum spa-
tium relictum est, quo magnas Isocrates divitias
congerere potuerit.

Quantum Theopompus Isocratis institutione
profecerit, ex eo colligitur, quod etsi multi ex
hoc ludo ac magni viri profecti sunt, ille tamen
ἐπιφανέστατος πάντων nominatur et οὐδενὸς τῶν
Ἶσοκρατικῶν εἷς τοὺς λόγους ἀτιμότερος (Dionys.
H. Ep. ad Cn. Pomp. p. 131, Phot. p. 206). Vo-
luit sine dubio publici quondam in foro causi-
dici munere fungi, verum quum Isocrates non id

