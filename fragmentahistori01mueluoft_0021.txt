DE HECATAEO. xl

uec tamen persuasit. Tum id consilii dedit, ut
sibi maris imperium comparare studerent, atque
hujus rei efficiendae causa opibus in Branchida-
rum templo conservatis potirentur, easque na-
vibus instruendis impenderent. Verum ne hanc
quidem sententiam iis probavit. Herodot. V, 36.

Paullo post ubi Artaphernes et Otanes Ioniam
AEolidemque invaserant ac Clazomenas et Cymam
nrbes in potestatem suam redegerant, Aristagoras
de rebus suis desperans, ut impendentem tem-
pestatem averteret , denuo consilium convocavit.
In eo Hecataeus proposuit, ut neque in Sardiniam,
neque in Edoniam Aristagoras, sed in Lerum
insulam castello munitam se reciperet, ibique
rerum eventum exspectaret. Herodot. V, 124.
Prudentis sane et circumspecti viri haec consilia;
at sicuti antea hominibus rerum novarum studio
praeoccupatis frustra noster restiterat, sic etiam
nunc Aristagorae pusillanimitas impedivit ‚ quo-
minus salutarem ejus sententiam amplecteretur.
Itaque ingenti clade Iones ad Ladam insulam
prostrati sunt, Miletus terra marique oppugnata
sortem experta est tristissimam. Sed ne tunc
quidem Hecataeus patriae deesse voluit. Nam ubi
Ionia penitus tandem pacata est, atque Arta-
phernes judiciis instituendis , et imperandis tri-
butis, terrisque dimetiendis res Ionum satis bene
ordinavit, multum in his deberi videtur Hecataei
prudentiae et qua valebat apud satrapam aucto-
ritati. Id concludo ex fragmento Diodori (Excerpt.
Vatican. in Scriptt. vett. nov. collect. ed. Mai,
tom. H, p. 38), ubi Hecataeus pro Ionibus legatione

fungens Artaphernen rogavisse dicitur, cur Ioni- -

bus diffideret. Respondente illo, vereri se, ne inju-
riarum memores essent, quas victi exan tlavissent,
Ergo, inquit Hecataeus, si maleficia diffidentiam

creant. beneficia urbes efficient Persis benevolas.
Dictoque obtemperans Artaphernes leges urbi—
bus dedit, atque tributa pro viribus imposuit.
Quae praeterea Hecataeo acciderint , quique
reliquus vitae cursus fuerit plancignoramus. Nam
quod Suidas l. l. dicit Hellanicum ad Milesium
nostrum venisse vel obviam ei factum esse, id
ab vero prorsus abhorrere ex iis, quae infra de
Hellanici aetate dicenda sunt, satis patebit.
'Restat‚ ut veterum scriptorum testimoniis
nonnullis indicemus quantum Hecataeo honorem
antiquitas praestiterit. Heraclitus quidem (Diog.
Laert. IX, 1) doctrinae copiam dicit nec Hesiodi,
nechthagorae, nec XenophaniS, nec Hecataei men-
tem satis expolivisse. Quod tamen philosophi
dictu ιιι longe abest ut detrahat aliquid laudi Heca-
taei cum celeberrimis Graeciae viris compositi.
’ Apud AElianum ve1·o(Var. Hist.XIII, 20)Ce1-c‘idas

 

Megalopolitanus dixisse fertur lubenter se ex vita
discessurum3 sperare enim fore , ut post mortem
adjungatur inter philosophos Pythagorae , inter
historicos Hecataeo (Cf. Eratosthenem ap. Strab. Ι,
p. 13). Ab Hermogene (De genere dicendi II,
§ 1 2) cum Herodoto , Thucydide, Xenophonte
imitatione praedicatur dignissimus. Solinus (in
Polyhist. c. 43) insigne eum dicit totius Asiae
minoris decus et ornamentum (Cf. Strabo XIV,
p. 942). Quanti denique ab Herodoto factus sit,
ipso illo studio, quo , ubi a scriptore nostro dis—-
sentit, eum refutare solet, intelligitur.

Opera quibus eruditionis suae divitias poste—
ritatis memoriae traderet Hecataeus, composuit
duo, Περίοδον γῆς, quam etiam Περιήγησιν νο-
cant, et Γενεαλογίας vel Ἱστορίας. (1).-- Descri-
ptio orb1’s terrarum duobus constabat libris, quo—
rum prior Europam ‚ alter Asiam, AEgyptum et
Libyam exhibebat. Europa Hecataeo est borea—
lis orbis terrarum pars Caucaso monte ab Asia
sejuncta. A'd eandem pertinent insulae maris
AEgaei, paucis, quae Asiae litori proxime adja-
cent, exceptis. Australem terrae partem universe
dicit Asiam; ubi vero accuratius loquitur, distin-
guit inter Asiam angustiore sensu dictam et Li—
byam, Nilo fluvio disjunctas. Delta regionem
Asiae tribuit.

Uterque liber in capita divisus erat, quo-
rum nomina ex parte quidem nobis servata
sunt. Sic prioris libri caput inscriptum erat
Hellespontus, in quo etiam Tenedum insulam
commemoravit (fr. 136-138); ex altero lau-
dantur AEolica (fr. 212 , 213); AEgrptus (fr.
272, 274, 277, 278, 264, 283), quae etiam
AEthiopica continebat (fr. 265, 266); Libya
(fr. 302, 305-:3 ιο, et saepius), cujus pars inscripta
fuisse videtur: Libya Phoenicum (tr. 311). —
Ordinem, quo regiones et populos et urbes enu-
meraverit, in universum secutus esse videtur
hunc, ut in Europa a Graecia exorsus occiden-
tem versus procederet (V. fr. 83, 74, 75). Quod
institutum reliquit, ubi orae alicujus, qualis v. c.
Epiri est, urbes recensuit, quibus, sicuti res
ferebat, mediterranea oppida adjunxit (fr. 74).
Eodem modo in Asia a regionibus Graeciae ma-
xime vicinis initium ponens in occidentali litore
ad meridiem (fr. 219, 228), in boreali (fr. 203,
195, 190, 173, 171) ad orientem pergit. Haec
igitur Clausenium commoverunt, ut exordium
in utroque libro factum esse statuat ab Helles-
ponto primum per Archipelagum, Graeciam ,

(1) Suidas : Ἑλλάνικος, Μιλήσιος, ἱστορικὸς. Περίοδον
γές 1ἱαὶ (ἱξῖῑυτῖρίας. Ubi aperte Hellanicus cnm Hecataeo
un un ι .

